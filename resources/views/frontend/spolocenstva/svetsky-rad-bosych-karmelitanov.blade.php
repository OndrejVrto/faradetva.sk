<x-frontend.layout.master :pageData="$pageData">

    <x-frontend.page.section name="PAGE: ({{$pageData['title']}}) -" class="static-page pad_t_50 pad_b_50">

    <x-frontend.page.subsection>
        <x-frontend.page.text-segment animation="fromright">
            <p>
                Svetský rád bosých karmelitánov (Ordo Carmelitanum Discalceaforum Secularis) je spoločenstvo veriacich, ktorí sa zaväzujú usilovať sa o evanjeliovú dokonalosť vo svete podľa evanjeliových rád čistoty, chudoby a poslušnosti podľa stavu a podľa blahoslavenstiev, pričom sa vo svojom kresťanskom živote inšpirujú a povzbudzujú spiritualitou tereziánskeho Karmelu. Jeho členovia patria úplne do karmelitánskej rodiny, sú členmi karmelitánskeho rádu. Spája ich s ním bratské spoločenstvo, spoločné duchovné dobrá, účasť na tom istom povolaní k svätosti a na spoločnom poslaní Cirkvi pri zachovaní rozdielneho stavu života.
            </p>
        </x-frontend.page.text-segment>
        <x-frontend.page.text-segment animation="fromleft">
            <p>
                Členovia svetského rádu sa vyznačujú citlivosťou na prejavy Božej lásky, poslušnosťou voči Cirkvi, láskou k rozjímavej modlitbe. Ich povolaním je život v Božej prítomnosti, pestovanie kontemplatívnej modlitby, modlitby za kňazov a kňazské povolania, za Cirkev na Slovensku, neustále prežívanie dôverného spojenia s Pannou Máriou - Kráľovnou Karmelu. V živote karmelitána Panna Mária slúži predovšetkým ako príklad vernosti v počúvaní Pána a v službe Pánovi. Toto vnútorné zapojenie do intenzívneho mariánskeho života sa má prejaviť aj navonok vo forme každodenných zvláštnych skutkov ku cti Najsvätejšej Panny, ako aj nosením karmelitánskeho škapuliara.
            </p>
        </x-frontend.page.text-segment>
    </x-frontend.page.subsection>

    <x-frontend.page.subsection>
        <x-frontend.page.text-segment animation="fromright">
            <p>
                Svetskí karmelitáni sú verní výzve a príkladu Pána veľa sa modliť, ako aj hlavnému príkazu prvotnej karmelitánskej reguly - rozjímať o slovách Pána a bdieť na modlitbách. Život modlitby je najdôležitejšou úlohou a súčasne charakteristickou črtou Karmelu. Členovia svetského rádu majú stále pestovať vo vnútornej sústredenosti ducha modlitby, ktorej zasväcujú najmenej pol hodiny denne: majú sa usilovať počúvať Božie slovo, najmä v posvätnej liturgii, a duchovným čítaním rozmnožovať v sebe vznešené poznanie Ježiša Krista, čerpané z prameňov kresťanskej a karmelitánskej spirituality, ako aj z učenia a charizmy svätých Karmelu.
            </p>
        </x-frontend.page.text-segment>
        <x-frontend.page.text-segment animation="fromleft">
            <p>
                Členovia svetského rádu sú povolaní žiť vo vernosti Ježišovi Kristovi pod ochranou Preblahoslavenej Panny Márie z hory Karmel, v biblickej tradícii proroka Eliáša. Inšpirovaní učením svätej Terézie od Ježiša a svätého Jána od Kríža sa usilujú prehlbovať svoj kresťanský záväzok prijatý vo sviatosti krstu. Svetskí karmelitáni sú spolu s rehoľníkmi a mníškami synmi a dcérami Preblahoslavenej Panny Márie z hory Karmel a svätej Terézie Veľkej. Z tohto dôvodu majú účasť na tej istej charizme ako rehoľníci, každý podľa svojho osobitného stavu života. Je to jedna rodina, ktorá sa zúčastňuje na tých istých duchovných dobrách, s tým istým povolaním k svätosti a s tým istým apoštolským poslaním. Svetskí členovia prispievajú do rádu dobrami vlastnými pre ich svetský stav života.
            </p>
        </x-frontend.page.text-segment>
    </x-frontend.page.subsection>

    <x-frontend.page.subsection>
        <x-frontend.page.text-segment animation="fromright">
            <p>
                Do svetského rádu bosých karmelitánov môže vstúpiť katolík vo veku od 18 do 60 rokov, ktorý sa usiluje o skutočný kresťanský život a evanjeliovú dokonalosť a túži žiť zasvätený život vo svete. Môže to byť osoba žijúca v ktoromkoľvek životnom stave, či už v manželstve, alebo ako vdovec/vdova, slobodný/slobodná.
            </p>
        </x-frontend.page.text-segment>
        <x-frontend.page.text-segment animation="fromleft">
            <p>
                Svetský rád bosých karmelitánov začal byť v Detve aktívny od roku 2008, po tom ako bol dobudovaný kláštor bosých karmelitánok, kde bol neskôr vytvorený aj priestor pre stretávanie sa jeho členov. Novo-formujúceho spoločenstva sa ujal karmelitán Andrej Valent, rodák z Detvy, ktorý v tom čase pôsobil v Banskej Bystrici. Začínali ôsmi, ďalší viacerí záujemcovia o karmelitánsku spiritualitu rozlišovali svoje povolanie do svetského rádu. Po usmerneniach a radách delegáta pre OCDS, Lukáša Kasperka z Krakova, začali záujemcovia po uplynutí stanoveného času vstupovať do noviciátu a prijímať dočasné i doživotné prísľuby. V rokoch 2009 - 2020 bol asistentom svetského rádu v Detve karmelitán Miloš Viktorín, pôsobiaci v Banskej Bystrici a Starých Horách.
            </p>
        </x-frontend.page.text-segment>
        <x-frontend.page.text-segment animation="fromright">
            <p>
                Dňa 18. júna 2017 bolo toto spoločenstvo v Detve (Svätej Terézie od Dieťaťa Ježiša a Svätej Tváre) slávnostne erigované - oficiálne založené. Od roku 2020 je jeho asistentom karmelitán Stanislav Miernik, farár v Starých Horách. Spoločenstvo svetského rádu sa v detvianskom kláštore bosých karmelitánok stretáva približne dvakrát do mesiaca na formačných stretnutiach a jedenkrát do mesiaca absolvujú členovia spoločne duchovnú obnovu so svojím asistentom. Svetský rád bosých karmelitánov v Detve má aktuálne 18 členov, z toho 12 členov s doživotnými a 3 s dočasnými prísľubmi, 1 v noviciáte a 2 sympatizantov (r. 2021).
            </p>
        </x-frontend.page.text-segment>
    </x-frontend.page.subsection>

    </x-frontend.page.section>
</x-frontend.layout.master>
